---
# multilingual page pair id, this must pair with translations of this page. (This name must be unique)
lng_pair: id_b2dc9be971
title: Kosningastefna Pírata 2021 - Lífeyrissjóðir

# post specific
author: Björn Leví Gunnarsson
category: mbl
tags: [rikisstjorn, kjarasamningar]
img: ":post_pic2.jpg"
date: 2021-08-05
---

Enginn á að þurfa að líða skort, allra síst á efri árum. Lífeyrissjóðirnir hafa gegnt afar mikilvægu hlutverki í íslensku samfélagi en lífeyriskerfið okkar er ekki fullkomið eins og sést á stöðugum hækkunum á iðgjaldi og áhrifum á samkeppni. Við viljum meira gagnsæi í starfsemi lífeyrissjóða, meira lýðræði og aðhald með stjórn þeirra og skoða þarf alvarlega hvort núverandi kerfi geti staðið undir sér til framtíðar.

> Vinsamlegast sendið spurningar hingað: [piratar@piratar.is](mailto:piratar@piratar.is?subject=Spurning um stefnu: Lífeyrissjóðir)

### Nánar 
- Lýðræðislegra lífeyriskerfi 
- Gagnsæi og aðhald 
- Grænvæðing í fjárfestingarstefnu 
- Bregðumst við ósjálfbærni og stöðugum iðgjaldshækkunum

#### Lýðræðislegra lífeyriskerfi 
Við Píratar viljum lýðræðisvæða lífeyrissjóðakerfið og breyta lögum þannig að sjóðsfélagar lífeyrissjóða kjósi alla stjórnarmeðlimi í lýðræðislegum kosningum.

#### Gagnsæi og aðhald 
Aukum gagnsæi í starfsemi lífeyrissjóða þannig að lífeyrissjóðir þurfi að gera upplýsingar um fjárfestingar og rekstur sjóðanna aðgengilegri. Veitum fólki ítarlegar upplýsingar um starfhætti og stefnu lífeyrissjóðanna á auðskiljanlegu máli við ákvörðun um val á lífeyrissjóði.

#### Grænvæðing í fjárfestingarstefnu 
Styðjum lífeyrissjóði í upptöku á grænni fjárfestingarstefnu og búum til hvata til fjárfestinga í grænum verkefnum umfram ósjálfbæran iðnað. Skyldum lífeyrissjóði til að veita upplýsingar um kolefnisspor fjárfestinga sinna.

#### Bregðumst við ósjálfbærni og stöðugum iðgjaldshækkunum 
Endurskoðum lífeyriskerfið í heild sinni og hefjum verkefni um að setja á föt blöndun á gegnumstreymiskerfi og séreignarsparnaði á kjörtímabilinu, til þess að sjálfbærni lífeyrissjóðakerfisins verði tryggð.

> Stefnan byggir á: 
> - [Grunnstefna Pírata](https://x.piratar.is/polity/1/document/2/)
> - [Lífeyrissjóðir lýðræðisvæddir](https://x.piratar.is/polity/1/document/235/)
> - [Umhverfis- og loftslagsstefna](https://x.piratar.is/polity/1/document/489/)
> - [Aðgerðaráætlun í efnahagsmálum](https://x.piratar.is/polity/1/document/490/)